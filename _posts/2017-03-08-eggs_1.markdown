---
title:  "Python Egg Formatı"
date:   2017-03-08 00:15:26
categories: [python,eggs, format]
tags: [egg]
---

Python projelerinin kolay kullanılabilir, paketlenmiş halleri nasıldır? Dağıtım için kullanılabilir, sıkıştırılmış dizin formatı olan egg java için jar ne ise python için de nerdeyse o anlama gelmekte.


* Egg formatı nedir?
* Egg dosyasının içeriği nelerden oluşur?
* Avantajları ve dezavantajları nelerdir?

Python projesinin kodunu, kaynaklarını, meta verisini ve versiyonunu barındıran mantıksal yapı *Python Egg*'dir. Egg dosyaların kolay keşfedilebilir ve projelere eklenebilir olması, kullanılabilirliğini arttıran temel etmenlerden.

Egg dosyalarının iki formatı vardır:
1. *.egg*: Proje kodlarını ve kaynaklarını barındıran bir sıkıştırılmış dosya ya da dizinden oluşur. 
2. *.egg-info*: Proje kodları ve kaynakları ile aynı dizinde bulunur ve proje ile ilgili meta verileri barındırır.

*.egg* formatıdağıtım, kolay kurulum ve güncelleştirme için çok uygun bir yapıya sahiptir. Çünkü egg ile proje tek bir dizin ya da dosya içinde kendine yeter; kod veya kaynakları diğerleri ile karışmaz. Sağlanan bu bağımsız yapı ile aynı uygulamaların farklı sürümleri aynı anda yüklenebilir; farklı programlar aynı uygulamanın farklı versiyonlarını kullanabilir.

*.egg-info* ise paketleme araçları için performanslı ve kolayca kurulum sağlayıp; geriye uyumluluğu desteklemek için oluşturulmuştur. Meta verinin uygulama ile aynı dizine koyulması; .pth dosyalarının oluşturulmasına gerek bırakmayarak kurulum sürecini kolaylaştırır.
